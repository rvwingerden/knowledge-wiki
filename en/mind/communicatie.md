# Assertieve communicatie

In alle onderstaande vormen van assertieve communicatie geldt voor de voorbeelden
A = assertieve communicatie
B = gesprekspartner



## Vragen stellen

Stel nauwkeurige vragen om zoveel mogelijk specifieke informatie te krijgen zodat je precies weet waar de angel zit en 
je problemen effectief op kunt lossen.

Voorbeeld:
B: "Weet je, jouw probleem is je instelling" (Zit er oprechte kritiek achter deze nare neerbuigende opmerking?)
A: Wat bedoel je precies met mijn instelling?

B: "Ik ben nog steeds niet gelukkig met de situatie."
A: "Wat stel jij dan voor om te doen?" Of: Waar precies ben je niet gelukkig mee?

B: "Ik accepteer je aanbod niet. Het is veel te laag."
A: "Wat zou voor jou wel een acceptabel zijn?"

Verder kun je de soort vragen onderverdelen in positieve en negatieve... Bij positieve vragen, vraag je door in positieve zin:
B: Dit is het beste ontwerp dat je hebt gemaakt sinds je hier werkt. Goed hoor!
A: 'Dank je voor je compliment. Ik ben er erg blij mee. Kun je me ook vertellen waarom je het mijn beste vindt; dan weet ik dat voor de volgende keer.

Bij negatieve kun je mbv doorvragen erachter komen wat er niet goed is.
A: Ik zie dat je geïrriteerd bent. Is dat omdat ik iets gezegd heb wat jou raakt?
A: Ik wil graag weten waarom ik die baan niet heb gekregen.
A: Kun je mij ook vertellen wat de reden is dat ik niet ben uitgenodigd voor dat feest?
A: Je kijkt niet echt blij. Ben je misschien boos op me?

Daarboven zijn er vragen waarbij je een gedragsverandering probeert te bereiken:
A: Als jij me een sukkel noemt waar onze manager bij is, voel ik me klein en onnozel worden en daar ben ik niet blij mee. 
Ik verzoek je daarom om dergelijke uitlatingen voortaan voor je te houden.

B: Je bent wel een pietlut hoor! (vernedering)
A: Misschien is het voor jou niet zo belangrijk, maar voor mij is het dat wel.
Wil je me voortaan geen pietlut meer noemen?

## Ik boodschappen

Met een Ik uitspraak neem je namelijk de verantwoordelijkheid voor jouw gevoel, gedachten en gedrag. 
Je schuift de schuld van wat er in jou gebeurt niet af op anderen. Door de verantwoordelijkheid te nemen voor wat 
er in jouw werkelijkheid is voorkomen je veel onderling gedoe. 
Want zodra je probeert de ander verantwoordelijk te maken voor wat er in jouw werkelijkheid is, 
zal hij of zij geneigd zijn in de verdediging te gaan en mogelijk met een tegenaanval te komen. 

Voorbeelden:
A: Ik irriteer me in plaats van: Je irriteert me.
A: Ik ben het met je eens in plaats van: Je hebt gelijk
A: Ik denk daar anders over in plaats van: Je hebt ongelijk


## Inlevingsvermogen tonen

Erken wat de ander over zijn of haar situatie, problemen, gevoel of mening zegt. 
Hij of zij merkt dan dat je luistert en rekening houdt met wat voor hem of haar belangrijk is. 
Dit zorgt ervoor dat er meer begrip tussen jullie beiden ontstaat.

A: Wilt u de rekening binnen een week betalen?
B: Ik vrees dat we problemen met ons computersysteem hebben, waardoor er vertraging kan ontstaan.
A: Ik snap dat het problemen voor u oplevert en dat is vast heel vervelend voor u  en deze rekening is al een week te laat, dus ik zou toch graag willen dat u binnen een week betaalt.


## Duidelijk zijn


Spreekt voor zich. Wees duidelijk en direct. Geen vage geluiden.

## Echoen

A: ‘Ik wil dat je dit weekend je kamer opruimt."
B: ‘Ik heb het nu te druk.’
A: ‘Ik weet dat je andere dingen te doen hebt, maar Ik wil graag dat je er een begin mee maakt.’
B: Kan het niet wachten tot volgende week?
A: Ik weet dat het nu beter lijkt om het pas volgende week te doen, maar maandag wil ik graag je kamer stofzuigen en Ik wil graag dat je kamer dan is opgeruimd.

