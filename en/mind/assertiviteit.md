# AssertiviteitsTraining

## Theorie

Sub-assertief - assertief - aggressief;
Assertief zijn betekent voor jezelf opkomen, zonder een ander tekort te doen.

### *Waarom reageer je subassertief?*
-----------------------------------
Assertiviteit vanuit subassertiviteit aanleren is lastig, omdat er vaak diepere gevoelens bij betrokken zijn. Schaamte, angst en schuldgevoel verhinderen je om te zeggen wat je wilt, je grenzen aan te geven of toe te geven dat je iets niet snapt.

* Je wilt de ander niet kwetsen of bent bang om zelf gekwetst te worden.
* Je durft niet aan te geven dat je iets niet snapt, omdat je je schaamt voor je gebrek aan kennis.
* je hebt op de een of andere manier in je hoofd dat je iets goed moet maken.

MAAR: Als je je eigen belang niet communiceert, verwacht je wel erg veel van een ander. Hoe kan iemand rekening houden met jouw belangen en gevoelens als je dat zelf niet aangeeft?


### *Waarom reageer je agressief?*
--------------------------------
Ook agressiviteit heeft vaak diepere wortels. Het heeft meestal te maken met angsten, onzekerheid en verwachtingen over gedrag van een ander.

* Je bent bang dat mensen over je heen zullen lopen en zet alles op alles om dit te voorkomen.
* Je verwacht dat de ander geen rekening zal houden met jouw belang. Je voelt je daar onzeker over en daarom benadruk je je eigen belang te sterk. Je ziet niet meer het belang van de ander.

## Praktijk

Voorbeelden van subassertief gedrag:

* Zich te stilhouden of te snel toegeven
* Geen kritiek durven te geven of moeilijk complimenten kunnen ontvangen
* Onenigheid vermijden

Voorbeelden van assertief gedrag:

* Communiceren in de volgorde van luisteren, interpreteren, samenvatten, antwoorden (afgekort als LISA)
* Kritiek uiten in de volgorde van "ik constateer een probleem", "dit doet het met mij", "verzoek tot oplossen doen", "opdat probleem wordt opgelost". Voorbeeld: ''"Buurman, uw radio staat erg luid en ik kan daardoor niet slapen. Kunt u deze ook zachter zetten zodat ik rustig verder kan slapen?"''
* Duidelijk formuleren van eigen wensen/mening (en niet zeggen wat een ander mogelijk zou willen horen)
* Voor zichzelf spreken door bij voorkeur vanuit de [[Ik (voornaamwoord)|ik]]-[[Persoonlijk voornaamwoord|vorm]] te spreken
* Emoties durven te uiten
* Complimenten kunnen geven/ontvangen
* Verzoeken kunnen weigeren/'nee' durven zeggen

Voorbeelden van aggressief gedrag:

* Anderen overheersen
* Anderen negeren
* Slecht luisteren
* Overdreven veel kritiek op anderen geven en deze kritiek blijven herhalen
* De stem verheffen of zelfs schreeuwen


## Scenarios

Stel je voor: 
`Je baas vraagt of je morgen over wilt werken, terwijl je net met je partner hebt afgesproken voor een romantische avond.`
`Bovendien heb je deze week al twee keer overgewerkt.` 
Welk antwoord zou jij geven?

Jij zegt:
A “Dat moet dan maar.” (en voelt meteen al een knoop in je maag, omdat je dit ook weer tegen je partner moet gaan zeggen)

B “Bekijk het maar, het is al de derde keer deze week. Je zoekt het maar uit!”

C “Nee, helaas, morgenavond lukt het me niet. Ik heb al een andere afspraak staan die ik niet af wil zeggen."

Zeg jij A?
Je durft niet te zeggen wat je wilt en laat je wat in de maag splitsen. Dit noemen we subassertief gedrag. Je laat je leiden door gedachten als: “Misschien wordt mijn baas wel boos als ik nee zeg” of "Zo erg is het ook weer niet" of “Anderen doen het ook, dus kan ik niet achterblijven”. Je geeft daardoor geen grenzen aan, neemt geen verantwoordelijkheid (je had namelijk al een afspraak) en voelt je zelfs het slachtoffer. Daardoor kom je ook met jezelf in de problemen.

Zeg jij B?
De tweede reactie is ook niet effectief. Het is een voorbeeld van agressief gedrag. Je bereikt er misschien mee dat je niet hoeft over te werken, maar de relatie met je baas heeft wel wat deuken opgelopen. Een agressieve reactie is een buitenproportionele reactie. Je verbreekt er alle contact mee en hebt grote kans op ruzie. En waarom zou je het niet vriendelijk kunnen zeggen?
    
Zeg jij C?
Een voorbeeld van assertief gedrag. Je zegt wat je wilt, zonder grof of onderdanig te worden. Door vastberaden en vriendelijk een verzoek te weigeren, is de kans groot dat de ander zich jouw reactie zal aantrekken. De kern van assertief gedrag is dat je voor jezelf durft op te komen, je eigen mening en je gevoel durft te uiten zonder je schuldig of onzeker te voelen en zonder daarbij de belangen van je gesprekspartner onnodig te schaden.

## Uitvoeren van specifieke verzoeken

**_Een verzoek doen_**

- Bedenk van tevoren wat u wilt zeggen.
- Zeg tegen de ander dat u iets wilt vragen.
- Doe het direct en in de ik-vorm.
- Wees duidelijk in wat u wilt, praat er niet omheen.

**_Het weigeren van een verzoek_**

- Antwoord kort, vermijd omslachtige verdedigingen, zeg op een zo eenvoudig mogelijke manier dat u niet wilt ingaan op het verzoek. Geef eventueel een reden voor uw weigering.
- Toon respect, toon dat uw weigering geen afwijzing is van de persoon die het vraagt, maar van het verzoek.

**_Geven van kritiek / feedback_**

- Beschrijf het gedrag dat u hebt waargenomen; geef aan wat u waargenomen hebt en doe dit zo snel mogelijk nadat u het gedrag waargenomen heeft.
- Geef commentaar op de specifieke situatie, benoem het gedrag dat u stoort of benoem het gedrag dat u prettig vindt. Laat bij negatieve feedback weten dat het om deze specifieke situatie gaat en niet over het algemene functioneren van de ander.
- Geef de reden van het commentaar aan. Dit is zowel nuttig bij complimenten als bij kritiek. Het verschaft de ander informatie waar hij of zij wat aan heeft. Geef aan wat u graag van de ander zou willen. Zoek eventueel naar een oplossing. Dit is met name belangrijk wanneer het gaat om het geven van kritiek. Geef duidelijk aan wat u van de ander wilt.

**_Reageren op kritiek / feedback_**

- Probeer de kritiek te begrijpen. Vraag door naar wat de ander precies bedoelt.
- Toon uw waardering voor degene die u kritiek geeft. Ga niet uzelf meteen verdedigen.
- Beoordeel de kritiek. Vindt u de kritiek terecht? Herkent u de kritiek? Heeft u deze eerder gehad?
- Als u het er mee eens bent, geef dan een bevestiging.
- Als u het oneens bent of niet begrijpt, vraag dan naar het “hoe” en “waarom”.
- Vraag voorbeelden van het gedrag en vraag eventueel naar wat u zou kunnen verbeteren.
- Vraag uzelf af wat u met de feedback wilt doen. Zeg tegen degene die u feedback geeft of u al dan niet iets met de feedback wilt doen. Doe al dan niet iets met de feedback.

**_Uw mening geven_**

- Ga bij uzelf na wat u eigenlijk van het onderwerp vindt.
- Vestig de aandacht op uzelf, geef aan dat u iets wilt zeggen over het desbetreffende onderwerp.
- Zeg datgene wat u wilt zeggen, wees kort en bondig en ga niet in op details.

**_Informatie vragen_**

- Vraag of de ander tijd heeft voor u of maak eventueel een afspraak.
- Vraag naar de informatie die u graag zou willen hebben, wees duidelijk in wat u precies zou willen.
- Vat de informatie die de ander u gegeven heeft samen en ga na of u het goed begrepen heeft.
- Bedank de ander.

**_Grenzen stellen_**

- Geef uw mening weer in de ikvorm.
- Wees concreet en rechtstreeks.
- Vermijd: ik kan niet, ik moet, ik mag niet.
- Benoem wat uw mening is en wat u zou willen (ik vind, ik wil).

## Links

- [Leer NEE zeggen](https://assertief.nl/nee-zeggen/)
- [Gesprekstechnieken](https://assertief.nl/gesprekstechnieken/)
- [Grenzen aangeven](https://assertief.nl/grenzen-aangeven/)
- [Conflicthantering](https://assertief.nl/conflicthantering/)
- [Collegialiteit](https://assertief.nl/collegialiteit/)