# Oefeningen (opdrachten assertiviteit)

## Opdrachten

- [Vraag om korting voor een hardloopschoen](#Korting_vragen)
- ['Nee' zeggen tegen een verzoek](#Nee_zeggen)
- [Verzekeringwerk](#Verzekeringwerk)


# Korting vragen 

Scenario: Je hebt op het internet een sportschoen gezien die je graag wil hebben. 
Online kun je een korting van 25 % krijgen. Om te zien of de schoen ook leuk is loop je sportzaak binnen.
Je past de schoen en je bedenkt dat je hem nu wil, maar met korting.

- Bedenk van te voren hoe je het verzoek wil formuleren!
- Stap op een verkoper af en zeg dat je hem een vraag wil stellen.
- Zeg tegen hem dat je op een website hebt gezien dat dezelfde schoen niet voor 100 euro te krijgen is maar voor 76 euro.
- Zeg hem dat je de schoen heel leuk vindt en dat je hem nu direct wil kopen, maar dat je wel wat van de prijs eraf wil.
- Als hij zegt dat dat niet kan, dan bedank je hem vriendelijk en verlaat je de zaak.

# Nee zeggen

Scenario: Een collega heeft er duidelijk de kantjes vanaf gelopen. Hij gaat daarbij nog eens vroeg naar huis. Hij vraagt 
jou om zijn werk af te maken. Zelf heb je nog een taak liggen die je ook wilt afronden.

- Je hoort het verzoek aan!
Jij zegt:
- Ik begrijp dat het voor jou tijd is om naar huis te gaan. (je reageert op zijn verzoek)
- Ik wil zelf nog een taak afmaken en daarna ook richting huis. (je vertelt wat jij voelt, of denkt)
- Ik kan de taak van jou er niet nog eens bij nemen. (je wijst zijn verzoek af)
- De volgende keer misschien wat eerder aan de bel trekken zodat we er samen wel uitkomen. (je houdt de deur open voor een prettige samenwerking)

# Verzekeringwerk

Scenario: Shane heeft bij Turan thuis, tijdens het opruimen van de shisha, een kooltje 
op het aanrecht laten komen. San en ik gaan naar zijn ouders om erover te praten. Zijn vader 
wil dat het aanrecht in zijn geheel wordt vergoed.

Het beste is om maar gelijk met de deur in huis te vallen.
Hallo, dat is me toch wat he met die gasten. Je laat ze even alleen en ze ruineren je huis. 
(Je kweekt begrip. Je blijft bij de feiten). Als hij reageert en begint over een vergoeding, dan zeg je: 
Ik begrijp je boosheid, maar het blijven kinderen. Laten we anders eens even naar die plek lopen en de schade opnemen.
(wederom begrip, maar je laat een vergoeding nog even buiten beschouwing. Je wilt feiten.)
Als je de plek ziet is het verstandig om er geen oordeel over te vellen. Wat in jouw ogen een klein 
plekje is kan voor de ander een krater zijn. Dus je zegt:
... Ai, dat is vervelend, ik zie wat je bedoelt, maar gelukkig zijn er geen gewonden gevallen. Dit lijkt me
prima iets voor de verzekering om op te lossen. Als hij begint dat het mogelijk niet vergoed wordt, dan antwoord je met:
Laten we niet op de zaken vooruit lopen. Ik ga zometeen gelijk contact opnemen met de verzekeraar. Het is zondag, dus het 
kan zijn dat het uiterlijk morgen wordt voordat ik ermee contact heb. Zodra ik contact heb opgenomen, zal ik je het laten 
weten. Misschien plaatsen ze een nieuwe, misschien repareren ze het, maar ik laat het dan verder over aan de experts.
Ik hoop op een goede afloop. Je geeft een hand en je zegt dat je weggaat om de verzekering te bellen.


